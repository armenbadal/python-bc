# Ի՞նչ է ծրագրավորումը և ի՞նչ է ալգորիթմը

_Ծրագրավորումը_ (_programming_) էլեկտրոնային հաշվողական մեքենաների՝ կոմպյուտերների, հեռախոսների, հաստոցների, ժամացույցների և այլ նմանատիպ սարքերի վրա կատարվող ծրագրերի ստեղծման պրոցեսն է։ Լայն իմաստով այն ներառում է ծրագրի _նախագծումը_ (_design_), _իրականացումը_ (_implemantation_), _շտկումը_ (_վրիպազերծում_, _debugging_) և _սպասարկումը_ (_maintain_):

_Ծրագիրը_ (_program_) այն հրամանների կամ հրահանգների հաջորդականությունն է, որոնք, հաշվողական համակարգում կատարվելով, տալիս են օնգտագործողին հարկավոր արդյունքը։ 

Օրինակ, բջջայն հեռախոսի վրա աշխատում է «Զարթուցիչ» ծրագիրը, որը ձայնային ազդանշան է տալիս մեզ հարկավոր պահին։ Կամ, օրինակ, համակարգչի վրա աշխատում է Firefox ծրագիրը, որը հնարավորություն է տալիս շրջել համացանցում և ստանալ մեզ հարկավոր տեղեկությունները։
